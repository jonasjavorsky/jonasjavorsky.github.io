<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Recepty na vánoční cukroví</title>
    <link rel="stylesheet" href="style.css">
</head>
<body>
    <div class="content">
        <h1>Recepty na vánoční cukroví</h1>
        <h2>Klasické i slepované cukroví</h2>
        <p>
            Linecké cukroví je stálicí mezi vánočním cukrovím. Příprava těsta je velmi jednoduchá a připravujeme ho ideálně den před pečením. Upečené cukroví chutná báječně s rybízovou marmeládou. Aby se nám linecké rozplývalo na jazyku, je třeba ho nechat odležet do změknutí.
        </p>
        <h2>Vanilkové rohlíčky</h2>
        <p>
            Jedině vanilkové rohlíčky vytvoří tu voňavou atmosféru Vánoc. Nejčastěji do těsta používáme vlašské ořechy, cukráři ovšem doporučují spíše ořechy lískové, pro jejich úžasnou chuť i vůni. Rohlíčky obalujeme ještě horké v cukru s pravou vanilkou.
        </p>
        <h2>Margotková kolečka</h2>
        <p>
            Pokud rádi zkoušíte nové věci a chcete vyzkoušet další druh vánočního cukroví, pak je pro vás recept na margotková kolečka jako stvořený. Vypracujeme si křehké těsto, ze kterého vykrájíme kolečka a upečeme. Do náplně použijeme máslo, známou tyčinku Margot a dochutíme rumem.


        </p>
        <h2>Crinkles</h2>
        <p>
            Crinckles neboli popraskané sušenky jsou novým trendem v pečení o Vánocích. Základem je kakaové těsto, ze kterého tvoříme kuličky a před vložením do trouby je obalíme v silné vrstvě moučkového cukru. Během pečení vzniknou na sušenkách efektní praskliny.


        </p>
        <h2>Jednoduché Raffaelo kuličky</h2>
        <p>
            Na báječné Raffaelo kuličky nám postačí pouze 3 suroviny - Salko, strouhaný kokos a mandle. Jednoduše stačí smíchat Salko se strouhaným kokosem a ze směsi vytváříme kuličky, do kterých vložíme celou mandli a znovu je obalíme ve strouhaném kokosu.


        </p>
        <h2>Vosí hnízda kokosová</h2>
        <p>
            Vosí hnízda nebo pro někoho také včelí úly můžeme připravit i trochu netradičně z kokosového těsta. Kokosová hnízda tvarujeme do formičky vysypané strouhaným kokosem, díky tomu vypadají jako zasněžená. Naplníme je poté klasickým máslovým krémem a přilepíme na piškot.


        </p>
        <h2>Perníčky - měkké bez čekání</h2>
        <p>
            Medové perníčky a jejich vůně při pečení jednoznačně patří k adventu. Tento recept vám zaručí, že perníčky budou měkké. Aby se krásně leskly, potíráme je žloutkem ještě horké. Největší radost z perníčků mají malé děti, se kterými můžeme perníčky zdobit bílkovou polevou.


        </p>
    </div>
</body>
</html>